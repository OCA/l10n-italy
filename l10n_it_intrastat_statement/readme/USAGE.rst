**Italiano**


**Dichiarazione Intrastat**

Accedere a *Fatturazione/Contabilità → Contabilità → Intrastat → Dichiarazioni Intrastat* ed utilizzare il pulsante «Crea» per creare una nuova dichiarazione.

N.B.: il menù "Contabilità" è visibile solo se vengono abilitate le funzionalità contabili complete.

Nella parte superiore della maschera, inserire i dati:

- *Azienda*: popolato in automatico con il nome dell'azienda;
- *Partita IVA contribuente*: la partita IVA, popolata in automatico con il nome dell'azienda;
- *Data di presentazione*: popolata in automatico con la data corrente;
- *Anno*: l'anno di presentazione, scelto dal menù a tendina che visualizza gli anni fiscali configurati a sistema;
- *Tipo periodo*: l’orizzonte temporale a cui fa riferimento la dichiarazione, scelto da menù a tendina con le voci “Mese” o “Trimestre”;
- *Periodo*: il periodo temporale a cui fa riferimento la dichiarazione. Inserire il numero del mese (es. 9 per settembre, se nel campo "Tipo periodo" è stato selezionato “Mese”, oppure in numero del trimestre (es: 1 per il trimestre gennaio-marzo), se nel campo "Tipo periodo" è stato selezionato “Trimestre”;
- *Caselle di selezione “Cessioni” e “Acquisti”*: da selezionare in base alla tipologia di operazioni che si vogliono inserire nella dichiarazione;
- *Numero*: progressivo della dichiarazione proposto in automatico dal sistema;
- *Tipo di contenuto*: selezionare la voce di competenza dal menù a tendina;
- *Casi speciali*: selezionare la voce di competenza dal menù a tendina;
- *Sezione doganale*: selezionare la voce di riferimento dal menù a tendina.

Inseriti e salvati i dati, utilizzare il pulsante «Ricalcola» per popolare la dichiarazione. Per ciascuna scheda (”Cessioni” e “Acquisti”) verranno inserite nelle sezioni di riferimento:

- Cessioni:

  - Cessione beni - Sezione 1 → fatture di vendita di merci
  - Rettifica beni - Sezione 2 → note di credito su vendita merci
  - Cessione servizi - Sezione 3 → fatture di vendita di servizi
  - Rettifica servizi - Sezione 4 → note di credito su vendita servizi

- Acquisti:

  - Acquisto beni - Sezione 1 → fatture di acquisto di merci
  - Rettifica beni - Sezione 2 → note di credito su acquisto merci
  - Acquisto servizi - Sezione 3 → fatture di acquisto di servizi
  - Rettifica servizi - Sezione 4 → note di credito su acquisto servizi

I dati presi dalle fatture e dalle note di credito indicate come soggette ad Intrastat, relative al periodo di riferimento.

N.B.: i record presenti nelle schede "Rettifica beni - Sezione 2" e "Rettifica servizi - Sezione 4", sia per gli acquisti che per le vendite, vanno modificati per inserire i dati obbligatori mancanti.

Inseriti i dati e salvata la dichiarazione, è possibile procedere all’elaborazione dei file da inviare all’Agenzia delle Dogane tramite l’apposito pulsante «Esporta file».

Il pulsante fa partire una procedura guidata, che permette di scegliere quale tipo di file estrarre:

- file di invio (complessivo)
- file acquisti.cee
- file cessioni.cee

Il file potrà essere scaricato tramite l’apposito link visualizzato nella maschera della procedura guidata. Di seguito un esempio per lo scaricamento del file cessioni.cee (il nome del file da scaricare è SCAMBI.CEE).

Dalla voce *Stampa* è possibile generare gli elenchi riepilogativi delle cessioni o degli acquisti intracomunitari: modello INTRA-1, INTRA-1 Bis, INTRA-1 Ter, INTRA-2, INTRA-2 Bis.
